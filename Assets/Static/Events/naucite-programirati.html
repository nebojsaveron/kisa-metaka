<div class="default">

    <div class="header clearfix">
        <div class="poster outerLeftMargin">
            <img src="/Assets/Events/naucite-programirati/plakat.jpg" />
        </div>

        <div class="content">
            <h1 class="outerRightMargin">
                <span>Naučite programirati</span>
            </h1>
            <span class="dif easy"><span>za početnike</span> </span>
            <span class="date"><span>od 30.1. do 27.2. </span></span>

            <p class="outerRightMargin">
                <span>
                    Ciklus predavanja Naučite programirati organiziran je iz želje da se mlade ljude upozna s radošću i zadovoljstvom koje proizlazi iz programiranja. Iako je riječ o izrazito mladoj tehničkoj disciplini, programiranje je svojom prometejskom vatrom u kratkom vremenu uspjelo rasplamsati jednu od najznamenitijih revolucija u ljudskoj tehnološkoj i intelektualnoj povijesti. Djelić tog silnog stvaralačkog plamena htjeli bismo i Vama prenijeti u ruke kako bi njime nadahnuti i sami bili sudionici ove velerevolucije.
                    S tim naumom osmislili smo četiri dvosatna druženja koja će se održavati svake subote na Fakultetu elektrotehnike, strojarstva i brodogradnje (FESB). Kroz ta četiri tjedna, u opuštenoj i razigranoj atmosferi, umjerenim tempom i uz pregršt praktičnih primjera podučit ćemo Vas osnovnim idejama programiranja. Stečenim znanjem imat ćete solidne temelje za daljnje napredovanje u programerskom zanatu, a istovremeno ćete umjeti napisati kratke (ali zanimljive!) programe. 
                    Kroz ovaj proces učenja vodit će Vas dvoje mladih programera s visokoškolskim nastavnim iskustvom: Krešimir Ćosić i Petar Marendić. Njihov originalan i zabavan pristup podučavanju programiranja jamstvo je i Vašem uspjehu.
                </span>
            </p>

            <div class="speakers outerRightMargin">
                <h3>  <span> Predavači na ciklusu </span> </h3>
                <ul>
                    <li><span> Petar Marendić </span></li>
                    <li><span> Krešimir Ćosić </span></li>
                </ul>
            </div>
            <!--
            <div class="youtube">
                <h3> <span> Snimke predavanja </span> </h3>
                <a href="https://www.youtube.com/watch?v=Gez6i3i_w6U&list=PLJwJE4uRjtMT1Zirr7njZ2bmsCmQp6cNI" target="_blank"><span>Pogledaj snimke na Youtube-u</span></a>
            </div>
            -->
        </div>

    </div>

    <!--<div class="assets"></div>-->

    <div class="lectures">
        <h2 class="outerMargins">
            <span>Predavanja u sklopu ovog ciklusa</span>
        </h2>
        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/naucite-programirati/1.jpg" />
                    </div>

                    <h3> <span>1. Uvod u računarstvo i programiranje</span></h3>
                    <span class="lecturers"> <span>Petar Marendić, Krešimir Ćosić</span> </span>
                    <span class="date"><span>30.1, od 17:00 do 19:00, A4@FESB </span> </span>

                    <p> 
                        <span>
                            Uvod u računarstvo i programiranje. Kratak osvrt na njihov društveni doprinos u dosadašnjih 60 godina i predviđanje njihove uloge na naše živote u bliskoj budućnosti. Što je to program, a što programski jezik. Kratko predstavljanje programskog jezika C++ kojim ćemo se služiti narednih mjesec dana. Predstavljanje novog udžbenika iz programiranja "Naučite programirati uz C++", autora Krešimira Ćosića i Petra Marendića. Demonstracija nekoliko zanimljivih programa čija se izrada opisuje u spomenutoj knjizi. 
                            Počevši s drugim satom, slijedi upoznavanje s razvojnom okolinom unutar koje ćete pisati svoje programe. Tumače se najosnovnije ideje koje kulminiraju pisanjem prvog programa. Slijedi ručno i računalom potpomognuto izvršavanje napisanog programa. Na koncu, objašnjava se veoma bitan pojam promjenljive. 
                            Prijedlog za čitanje nakon predavanja:
                            Naučite programirati uz C++, poglavlja od prvog do uključujući četvrtog.
                        </span>
                    </p>

                    <a href="/Assets/Events/naucite-programirati/1.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <!--<img src="/Assets/Events/skola-osnova-programiranja-2011/1.jpg" />-->
                    </div>

                    <h3> <span>2. Grananje, petlja i zbrajalo</span></h3>
                    <span class="lecturers"> <span>Petar Marendić, Krešimir Ćosić</span> </span>
                    <span class="date"><span>6.2, od 17:00 do 19:00, A4@FESB </span> </span>

                    <p> 
                        <span>
                            Započinjemo s idejom uvjetnog izvršavanja programa prilikom čega se pokazuje zašto je računalo više od računaljke. Nastavljamo zatim s idejom ponavljanja ili vam ga petljom. Demonstrirat će se praktičnost naučenih ideja na rješavanju nekoliko različitih problema poput izračunavanja prvih nekoliko višekratnika i prvih nekoliko kvadrata zadanog prirodnog broja. Potom se objašnjava što su to mušice u programima i kako ih možemo (pokušati) istrijebiti. Završavamo s idejom zbrajala i računanjem starogrčkih trokutnih brojeva.
                            Prijedlog za čitanje nakon predavanja:
                            Naučite programirati uz C++, poglavlja od petog do uključujući sedmog.
                        </span>
                    </p>

                    <a href="/Assets/Events/naucite-programirati/2.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <!--<img src="/Assets/Events/skola-osnova-programiranja-2011/1.jpg" />-->
                    </div>

                    <h3> <span>3. Polja</span></h3>
                    <span class="lecturers"> <span>Petar Marendić, Krešimir Ćosić</span> </span>
                    <span class="date"><span>13.2, od 17:00 do 19:00, A1@FESB </span> </span>

                    <p> 
                        <span>
                            Započinjemo s objašnjenjem algoritma najmanje vrijednosti. Pokazat će se kako s tim algoritmom možemo riješiti probleme pronalaženja najmanjeg i najvećeg broja u nekom nizu brojeva. Zatim se nakratko osvrćemo na pojam tipa podataka i pritom produbljujemo vaše dosadašnje razumijevanje ideje izraza. Nastavljamo s tumačenjem ideje polja vrijednosti i demonstracijom njene svrsishodnosti u rješavanju različitih problema. Kao posljednju bitnu ideju dana, objasniti će se algoritam brojila i pokazati njegova primjena u rješavanju mnogih problema, od kojih će jedan biti i računanje srednje vrijednosti. Konačno, ističemo razliku između običnog i cjelobrojnog dijeljenja brojeva na nekoliko zanimljivih primjera.
                            Prijedlog za čitanje nakon predavanja:
                            Naučite programirati uz C++, poglavlja od osmog do uključujući petnaestog.
                        </span>
                    </p>

                    <a href="/Assets/Events/naucite-programirati/3.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <!--<img src="/Assets/Events/skola-osnova-programiranja-2011/1.jpg" />-->
                    </div>

                    <h3> <span>4. Funkcije</span></h3>
                    <span class="lecturers"> <span>Petar Marendić, Krešimir Ćosić</span> </span>
                    <span class="date"><span>20.2, od 17:00 do 19:00, A1@FESB </span> </span>

                    <p> 
                        <span>
                            Započinjemo s tumačenjem vrlo bitne ideje funkcije. Objasnit će se mnoge srodne ideje kao što su deklaracija, definicija, žudno vrednovanje i sl. Sve dosad spomenute algoritme preoblikujemo u funkcijski oblik. Pritom će se demonstrirati ručni mehanički model izvršavanja funkcijskih poziva. Započetu priču nastavljamo sa zanimljivim problemima računanja savršenih brojeva. Demonstrira se istrebljivanje mušica u funkcijama. Završavamo s blago ezoteričnom pričom o kroćenju složenosti, apstrakciji i crnim kutijama. 
                            Prijedlog za čitanje nakon predavanja:
                            Naučite programirati uz C++, poglavlja od šesnaestog do uključujući devetnaestog.
                        </span>
                    </p>

                    <a href="/Assets/Events/naucite-programirati/4.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <!--<img src="/Assets/Events/skola-osnova-programiranja-2011/1.jpg" />-->
                    </div>

                    <h3> <span>5. Rekurzija</span></h3>
                    <span class="lecturers"> <span>Petar Marendić, Krešimir Ćosić</span> </span>
                    <span class="date"><span>27.2, od 17:00 do 19:00, A1@FESB </span> </span>

                    <p> 
                        <span>
                            Započinjemo s idejom funkcija kao crnih kutija. Obrazlaže se zašto je apstrakcija moćan alat u rješavanju problema i upravljanju složenošću. Tomu na tragu, u priču se zatim uvodi ideja rekurzivnog razmišljanja i rekurzivno definiranih funkcija. Demonstrira se rješenje nekoliko zanimljivih problema rekurzivnim načinom razmišljanja te se pritom uvodi i iznimno praktična strategija rješavanja problema poznata pod imenom podijeli-pa-vladaj. Uvodimo u priču aristokraciju među funkcijama: funkcije višeg reda i pokazujemo kako je sa samo jednom takvom funkcijom moguće apstrahirati programerske navade poput zbrajala i pronalaženja najmanje vrijednosti. Konačno, zaokružujemo čitavu seriju predavanja vrativši se na sami početak i na onu našu otprije aludiranu ideju univerzalnog stroja i izračunljivosti.
                        </span>
                    </p>

                    <a href="/Assets/Events/naucite-programirati/5.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

    </div>

</div>
