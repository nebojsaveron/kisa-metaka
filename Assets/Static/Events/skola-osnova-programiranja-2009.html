<div class="default">

    <div class="header clearfix">
        <div class="poster outerLeftMargin">
            <img src="/Assets/Events/skola-osnova-programiranja/plakat.jpg" />
        </div>

        <div class="content">
            <h1 class="outerRightMargin">
                <span>Škola osnova programiranja 2009</span>
            </h1>
            <span class="dif easy"><span>za početnike</span> </span>
            <span class="date"><span>od 24.1. do 7.3. </span></span>

            <p class="outerRightMargin">
                <span>
                    "DUMP udruga mladih programera" pokreće svoju prvu seriju predavanja pod nazivom „Škola osnova programiranja“. Predavanja su osmišljena s ciljem da mladima približi svijet programiranja, te da ih zainteresira za daljnji rad i napredovanje na ovom području. Predavači, kao i tvorci ove ideje članovi su DUMPa, studenti i učenici željni prenošenja svog znanja na druge, a predavanja su organizirali uz potporu FESBa i III. gimnazije.
                    „Škola“ se sastoji od pet predavanja koja će se održavati svake subote na FESBu. Predavači će slušateljima objasniti osnovne pojmove i tehnike programiranja kroz zabavna predavanja, te će im kroz rješavanje problema pokazati i praktičnu upotrebu stečenog znanja. 
                    Počet ćemo s predavanjem „Uvod i osnove C++-a“ na kojem će se predstavit sam C++ jezik i njegove osnovne naredbe. Na drugom predavanju „Logički operatori“ objasnit ćemo pojam logičkih operatora i naredbu grananja, odnosno odluke. Treće predavanje „Petlje“ rješava problem višestrukog ponavljanja iste naredbe, dok četvrto predavanje „Kolekcije“ rješava problem velikog broja podataka istog tipa. U konačnici predavanje „Funkcije“ donosi bolju organizaciju kôda i pomaže pri sprječavanju copy-paste pogreški. Na kraju serije predavanja održat će se natjecanje u kojem će polaznici „Škole“ moći pokazati stečeno znanje kroz 6 zadataka prilagođenih znanju stečenom kroz predavanja.
                    Nakon odslušane serije predavanja polaznici će biti upoznati s najvažnijim osnovnim pojmovima i tehnikama iz svijeta programiranja, te će biti sposobni napisati jednostavni program. Smatramo da se upravo kroz ovih pet tema stječe znanje potrebno za prvi korak u svijet programiranja.
                    Predavanja su besplatna i za njih nije potrebno nikakvo predznanje o programiranju. Na predavanjima može sudjelovati bilo tko, neovisno o prethodnom znanju o programiranju i bez obzira na godine. 
                    Radujemo se vašem dolasku!
                </span>
            </p>

            <div class="speakers outerRightMargin">
                <h3>  <span> Predavači na ciklusu </span> </h3>
                <ul>
                    <li><span> Ivo Katunarić </span></li>
                    <li><span> Ivan Maček </span></li>
                    <li><span> Nikola Mratinić </span></li>
                    <li><span> Jure Granić Skender </span></li>
                    <li><span> Mislav Tomić </span></li>
                    
                </ul>
            </div>
            <!--
            <div class="youtube">
                <h3> <span> Snimke predavanja </span> </h3>
                <a href="https://www.youtube.com/watch?v=Gez6i3i_w6U&list=PLJwJE4uRjtMT1Zirr7njZ2bmsCmQp6cNI" target="_blank"><span>Pogledaj snimke na Youtube-u</span></a>
            </div>
            -->
        </div>

    </div>

    <!--<div class="assets"></div>-->

    <div class="lectures">
        <h2 class="outerMargins">
            <span>Predavanja u sklopu ovog ciklusa</span>
        </h2>
        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/skola-osnova-programiranja/1.png" />
                    </div>

                    <h3> <span>1. Uvod u C++</span></h3>
                    <span class="lecturers"> <span>Ivo Katunarić</span> </span>
                    <span class="date"><span>24.1, od 17:00 do 19:00, A4@FESB </span> </span>

                    <p> 
                        <span>
                            Tijekom prvog od pet predavanja „Škole osnova programiranja“ posjetitelje ćemo upoznati s djelovanjem udruge DUMP i polako ih uvesti u svijet programiranja, te im pomoći da shvatite pojmove kao što su: 'program', 'programer', 'korisnik', 'varijabla', 'ispis', 'unos'.
                            DUMP postoji godinu dana i cilj mu je okupiti mlade i nadarene ljude s područja informatičkih znanosti. Sa željom da članovi DUMP-a prenesu svoje znanje na mlađe generacije, a time ih i zainteresiraju za ovo traženo zanimanje, organizirali smo „Školu osnova programiranja“. Cilj „škole“ je kroz seriju od pet predavanja upoznati slušatelje s osnovnim programerskim tehnikama, te ih osposobiti za rješavanje problema koji se javljaju na srednjoškolskim natjecanjima.
                            Glavna tema prvog predavanja je uvod u C++ (jezik u kojem ćemo davati primjere). Za predavanje nije potrebno nikakvo predznanje. Objasnit ćemo instalaciju potrebnih alata, te kostur svakog C++ programa. Napisat ćemo i prvi funkcionalni program koji ispisuje poruku na zaslon.
                            Zatim ćemo se susresti s problemom predstavljanja brojčanih vrijednosti računalu. Predstavit ćemo varijable, te način njihovog unošenja preko tipkovnice. Koristit ćemo dva osnovna brojčana tipa podataka – „int“ i „double“.
                            Uz brojčane vrijednosti predstavit ćemo i korištenje riječi i slova, te njihov unos s tipkovnice i ispis na ekran korištenjem STL string-a.
                            Nakon odslušanog prvog predavanja, slušatelji će znati riješiti jednostavne probleme, poput zbrajanja, oduzimanja, množenja, unošenja i ispisivanja teksta i slično.
                        </span>
                    </p>

                    <a href="/Assets/Events/skola-osnova-programiranja/1.zip" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/skola-osnova-programiranja/2.png" />
                    </div>

                    <h3> <span>2. Logički operatori</span></h3>
                    <span class="lecturers"> <span>Ivan Maček, Nikola Mratinić</span> </span>
                    <span class="date"><span>31.1, od 17:00 do 19:00, A4@FESB </span> </span>

                    <p> 
                        <span>
                            Drugo predavanje nam donosi malo logike. Upoznat ćemo se s grananjem, odnosno navest ćemo program da sam odlučuje.
                            Na prvom predavanju smo se upoznali s varijablama i osnovnim tipovima podataka. Na drugom predavanju ćemo malo proširiti svoje znanje i uvest ćemo novi tip podatka – „bool“. Uz „bool“ koji predstavlja logičku istinu ili neistinu, predstavit ćemo i logičke operacije „i“, „ili“ i „ne“. Razgovarat ćemo i o poredbenim operatorima, odnosno operacijama usporedbe koje kao rezultat imaju upravo „bool“. Osim usporedbe brojeva objasnit ćemo i usporedbu riječi.
                            Ukoliko želimo da naš program napravi nešto u samo određenom slučaju, moramo mu to nekako „narediti“. Dakle, trebamo mu reći: „ako je neki uvjet ispunjen, napravi mi to“, upravo to radimo „if“ naredbom. Uz „if“ naredbu pokazat ćemo i primjenu logičkih i poredbenih operatora. Uz osnovnu „if“ naredbu objasnit ćemo i slučaj kada imamo više različitih uvjeta ili više različitih naredbi za različite slučajeve. U konačnici ćemo doći do if - else if - else konstrukcije.
                            S obzirom na važnost grananja u programiranju, zadržat ćemo se na ovoj temi cijelo predavanje, te je pokušati što bolje i jednostavnije objasniti.
                            Nakon odslušanog drugog predavanja, slušatelji će moći riješiti i malo kompleksnije probleme nego nakon prvog predavanja.
                        </span>
                    </p>

                    <a href="/Assets/Events/skola-osnova-programiranja/2.zip"" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <!--<img src="/Assets/Events/skola-osnova-programiranja/3.png" />-->
                    </div>

                    <h3> <span>3. Petlje</span></h3>
                    <span class="lecturers"> <span>Jure Granić Skender</span> </span>
                    <span class="date"><span>7.2, od 17:00 do 19:00, A4@FESB </span> </span>

                    <p> 
                        <span>
                            Na trećem predavanju bit će riječi o ponavljanjima, odnosno petljama u programu. Pričat ćemo o tome što su petlje, te kad ih i zašto koristimo.
                            Na prva dva predavanja upoznali smo se s nekoliko tipova podataka i s osnovnim i uvjetnim naredbama. Problem se javlja kada neku naredbu želimo ponoviti više puta. To možemo napraviti na način da istu naredbu napišemo ili kopiramo potreban broj puta. Međutim, ako naredbu moramo ponoviti 10000 puta, onda je besmisleno to raditi. Da bi riješili takav problem uvodimo petlju. Petlja je dakle naredba koja odabrane naredbe ponavlja određeni broj puta.
                            Upoznat ćemo se s dvije vrste petlji: „for-petlja“ i „while-petlja“. Objasnit ćemo koje su prednosti i nedostatci pojedine petlje, te ćemo kroz primjere pokazati upotrebu obaju. Za upotrebu petlji bit će nam potrebno korištenje prethodno naučenih logičkih operatora.
                            S obzirom da je ova tema, kao i grananje, jako važna u programiranju, na njoj ćemo se zadržati cijelo predavanje i pokušati detaljno objasniti rad s petljama.
                            Nakon odslušanog trećeg predavanja, slušatelji će biti sposobni riješiti zadatke koji zahtijevaju upotrebu algoritama s višestrukim ponavljanima; primjerice, računanje n-tog člana Fibonaccijevog niza.
                        </span>
                    </p>

                    <a href="/Assets/Events/skola-osnova-programiranja/3.zip"" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/skola-osnova-programiranja/4.png" />
                    </div>

                    <h3> <span>4. Kolekcije</span></h3>
                    <span class="lecturers"> <span>Ivan Maček, Mislav Tomić</span> </span>
                    <span class="date"><span>14.2., od 17:00 do 19:00, A4@FESB </span> </span>

                    <p> 
                        <span>
                            Četvrto, ujedno i predzadnje predavanje iz „Škole osnova programiranja“ donosi nam priču o kolekcijama: što su, čemu služe, kada, zašto i kako ih koristimo.
                            Kroz prošla predavanja već smo se upoznali s osnovnim pojmovima iz svijeta programiranja. Naučili smo kako se računalu predstavljaju podatci. Međutim, problem nastaje kada želimo prikazati više podataka odjednom (koristiti više varijabli – primjerice 1000). Dosadašnje „obične“ varijable nam nisu dovoljne, njihova upotreba bi bio zamoran i mukotrpan posao koji se ne isplati raditi. 
                            Najpraktičnije rješenje takvog problema bi bila jedna“velika“ varijablu u koju možemo spremiti mnogo podataka istog tipa, te da tim podatcima pristupamo na jednostavan način. Upravo to su kolekcije – zaseban tip podatka koji u sebi sadrži gomilu podataka drugog tipa (na primjer „int“-ova). 
                            Na predavanju ćemo se upoznati s najvažnijom kolekcijom koju pruža C++ Standard Template Library, a to je vector. Objasnit ćemo način rada vector-a i njegovu upotrebu. Kroz jednostavne primjere pokazat ćemo kako pristupiti elementima kolekcije i koje funkcije same kolekcije sadrže.
                            Nakon vectora, napokon ćemo vam otkriti i tajnu string-a i pokazati malo naprednije baratanje string-ovima.
                            Nakon odslušanog 4. predavanja, slušatelji će biti upoznati s gotovo svakim važnijim aspektom jezika C++.
                        </span>
                    </p>

                    <a href="/Assets/Events/skola-osnova-programiranja/4.zip"" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/skola-osnova-programiranja/5.png" />
                    </div>

                    <h3> <span>5. Funkcije</span></h3>
                    <span class="lecturers"> <span>Ivan Maček, Ivo Katunarić</span> </span>
                    <span class="date"><span>21.2, od 17:00 do 19:00, A4@FESB </span> </span>

                    <p> 
                        <span>
                            Na posljednjem predavanju serije“Škola osnova programiranja“ objasnit ćemo kako i zašto kôd podijeliti u cjeline.
                            Kroz predavanja smo se već susreli s problemom ponavljanja istih radnji i već tada smo se složili da je besmisleno velik broj puta pisati istu stvar. Naučili smo kako riješiti problem velikog broja ponavljanja iste naredbe(petlje) i kako računalu predstaviti veliku količinu podataka kao cjelinu (kolekcije).
                            Recimo da želimo prikazati sve vrijednosti iz neke kolekcije. To smo naučili napraviti pomoću petlje, što i nije neki problem. Međutim, ako imamo više takvih kolekcija, dolazimo do problema... Već smo se složili da je ponovno pisanje istih stvari besmisleno, te da je copy-paste nužno zlo (greške se potkradaju kad se najmanje nadamo, pa i u jednostavnom copy-paste procesu).
                            Potrebno nam je nešto što će prihvatiti kolekciju i potom ispisati sve članove na ekran, uz uvjet da to radi za svaku takvu kolekciju. To nešto su upravo funkcije. Dakle, funkcije su dijelovi kôda koji su zaduženi za točno određenu radnju. Na taj način, raščlanjivanjem kôda u funkcije, možemo naš program pojednostavniti i učiniti ga čitljivijim.
                            Na predavanju ćemo kroz nekoliko jednostavnih primjera pokazati osnovnu upotrebu funkcija, radi lakšeg razumijevanja.
                            Nakon odslušanog petog predavanja, slušatelji će biti upoznati s gotovo svakim važnijim aspektom jezika C++, te će biti sposobni pojednostavniti rješavanja problema.
                        </span>
                    </p>

                    <a href="/Assets/Events/skola-osnova-programiranja/5.zip"" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>

        <ul class="outerMargins">
            <li>
                <div class="content">

                    <div class="cover">
                        <img src="/Assets/Events/skola-osnova-programiranja/6.png" />
                    </div>

                    <h3> <span>Natjecanje</span></h3>
                    <span class="lecturers"> <span>Ivo Katunarić</span> </span>
                    <span class="date"><span>7.3, od 15:00 do 18:00, C502@FESB </span> </span>

                    <p> 
                        <span>
                            Kao šlag na kraju serije predavanja „Škola osnova programiranja“ pružit ćemo šansu ljudima koji su prošli predavanja da pokažu što su naučili na prvom DUMP natjecanju. Natjecanje će se sastojati od 6 zadataka, 3 jednostavnija i 3 malo kompleksnija. Jednostavniji zadaci su prilagođeni početnicima, dok su teži zadaci malo izazovniji i prvenstveno su za one malo iskusnije, što ne znači da ih početnici neće moći riješiti. Zadaci su napravljeni upravo tako da se čitavo potrebno znanje za njihovo rješavanje moglo steći kroz pet predavanja. 
                            Zadatke su osmislili DUMP-ovi članovi s dugogodišnjim iskustvom natjecanja na HONI-u, županijskim i državnim natjecanjima, te su sami zadaci inspirirani upravo zadacima s takvih natjecanja. Svaki zadatak nosi određen broj podova koji je proporcionalan njegovoj težini, a natjecatelj s najvećim brojem bodova proglašava se pobjednikom i osvaja vječnu slavu i neizmjernu ljubav.
                            Nakon natjecanja će se održati predavanje o rješenjima zadataka na kojem će autori zadataka detaljno objasniti algoritam rješenja i pokazati njegovu implementaciju.
                            Dođite i okušajte svoju sreću i umijeće programiranja. Sretno!
                        </span>
                    </p>

                    <a href="/Assets/Events/skola-osnova-programiranja/6.zip"" class="download"> <img src="/Assets/Events/download.png" /> <span> Preuzmi materijale </span>  </a>
                </div>
            </li>
        </ul>
    </div>

</div>
